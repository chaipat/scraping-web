Title:กางนโยบายพรรคการเมือง ความเท่าเทียมทางเพศ LGBTQ
Description:กางนโยบายหาเสียงพรรคการเมือง ด้านความหลากหลาย และความเท่าเทียมทางเพศ หรือ นโยบายด้าน LGBTQ เช็ควิสัยทัศน์พรรคการเมือง จุดยืน ท่าที มีพรรคไหนบ้างมีนโยบายด้านนี้ และเป็นความเป็นรูปธรรมอย่างไร
Content:” กางนโยบายหาเสียงพรรคการเมือง ด้านความหลากหลาย และความเท่าเทียมทางเพศ หรือ นโยบายด้าน LGBTQ เช็ควิสัยทัศน์พรรคการเมือง จุดยืน ท่าที มีพรรคไหนบ้างมีนโยบายด้านนี้ และเป็นความเป็นรูปธรรมอย่างไรในขณะที่พรรคการเมืองต่างๆ แข่งขันกันออกนโยบายเพื่อแก้ปัญหาด้านเศรษฐกิจปากท้อง เพื่อชิงฐานเสียงประชากรในกลุ่มต่างๆ เช่น กลุ่มวัยทำงาน ด้วยนโยบายค่าแรง กลุ่มเกษตรกร ด้วยนโยบายด้านการเกษตร กลุ่มฐานราก ด้วยนโยบายเชิงสงเคราะห์ หรือ รัฐสวัสดิการต่างๆ เป็นต้น ซึ่งอาจเรียกรวมๆว่า เป็นนโยบายเชิงประชานิยม

นโยบายด้านความหลากหลายทางเพศ หรือ นโยบายเกี่ยวกับ LGBTQ  มักเป็นสิ่งที่แทบทุกพรรคการเมือง เคยแสดงออกเป็น Event เพื่อให้เห็นถึงความก้าวหน้าของพรรคการเมือง และการเคารพในศักดิ์ศรีความเป็นมนุษย์ที่เท่าเทียม หากแต่ต้องกางนโยบายหาเสียงของแต่ละพรรค  ออกดูชัดๆ ว่า พรรคการเมืองไหนบ้าง มีนโยบายที่ให้ความสำคัญกับกลุ่ม LGBTQ อย่างไร

   นโยบายด้านความหลากหลายทางเพศ LGBTQ ของพรรคก้าวไกล

สมรสเท่าเทียม โดยเสนอ ร่าง พ.ร.บ.แก้ไขเพิ่มเติมประมวลกฎหมายแพ่งและพาณิชย์ หรือ ป.พ.พ. ต่อสภาผู้แทนราษฎร ในชื่อ ร่างพ.ร.บ.สมรสเท่าเทียม จากเดิมระบุถ้อยคำว่า อนุญาตการหมั้นและการสมรสเฉพาะ &lsquo;ชายและหญิง&rsquo; ให้เปลี่ยนเป็นอนุญาตให้ &lsquo;บุคคลทั้งสอง&rsquo; สามารถหมั้นและจดทะเบียนสมรสเป็นคู่สมรสที่ชอบด้วยกฎหมาย ได้รับสิทธิ หน้าที่ และศักดิ์ศรีเท่าเทียมกับคู่สมรสชายหญิงทั่วไป และเปลี่ยนคำว่า &ldquo;สามีภริยา&rdquo; ในป.พ.พ.ให้เป็น &ldquo;คู่สมรส&rdquo;&nbsp;

รับรองเพศ คำนำหน้าตามสมัครใจ&nbsp;เปลี่ยนแปลงระบบโครงสร้าง 2 เพศ เพื่อให้อนาคตของกฎหมาย สิทธิ์และการคุ้มครองครอบคลุมต่อคนทุกเพศเพื่อส่งเสริมความเสมอภาคทางเพศ รวมถึงการคุ้มครอง และสำหรับคนทุกเพศก็สามารถเลือกที่จะไม่แสดงคำนำหน้าในบัตรประชาชน เช่นเดียวกับ กรุ๊ปเลือด อาชีพ ศาสนา ในบัตรประชาชนที่จะเลือกแสดงหรือไม่ก็ได้

ขจัดการเลือกปฏิบัติ ขจัดการกระทำหรือไม่กระทำการในทุกรูปแบบ อันเป็นการแบ่งแยก กีดกัน หรือจำกัดสิทธิ เสรีภาพ หรือสิทธิประโยชน์ใด ๆ ไม่ว่าทางตรงหรือทางอ้อม เพราะเหตุแห่งความแตกต่างของบุคคล ทั้งความแตกต่างในเรื่องถิ่นกำเนิด เชื้อชาติ ชาติพันธุ์ ภาษา เพศ เพศสภาพ เพศวิถี อายุ ความพิการ สภาพทางกายหรือสุขภาพ การติดเชื้อเอชไอวี &nbsp; &nbsp;หรือเอดส์ สถานะของบุคคล ฐานะทางเศรษฐกิจหรือสังคม อาชีพ การทำงาน การศึกษาอบรม ศาสนา หรือความเชื่อ หรือความเชื่อและความคิดเห็นทางการเมือง หรือเหตุอื่นใดตามที่คณะกรรมการกำหนดนโยบายด้านความหลากหลายทางเพศ LGBTQ ของพรรคเพื่อไทย   ผลักดันนโยบายสมรสเท่าเทียมให้สำเร็จ&nbsp; จัดงานเทศกาล Pride ระดับโลก ยกให้ประเทศไทยเป็น Global Destination ของ LGBTQ + เพิ่มมูลค่าการท่องเที่ยว&nbsp; สนับสนุนการให้ความรู้เรื่องสิทธิของ LGBTQ + ผ่านการทำคู่มือและแพลตฟอร์มการเรียนรู้ต่างๆ

นโยบายด้านความหลากหลายทางเพศ LGBTQ ของพรรคประชาธิปัตย์

1.สนับสนุนร่างพรบ ขจัดการเลือกปฏิบัติต่อบุคคล พ.ศ. &nbsp;ฉบับของพรรคประชาธิปัตย์&nbsp;

2.สนับสนุนร่างพ.ร.บ.สมรสเท่าเทียมพ.ศ... ซึ่งพรรคประชาธิปัตย์ได้ยกมือผ่านวาระหนึ่งและเป็นกรรมาธิการในวาระสอง &nbsp;

3.สนับสนุนการศึกษาเพศวิถีและอัตลักษณ์ทางเพศเพื่อเปิดพื้นที่เรียนรู้และสร้างสรรค์

4.สนับสนุนsoftpower ของกลุ่ม LGBTQ สู่ creative economy โดยสนับสนุนทุนวิจัยและพัฒนา &nbsp;ให้ได้ 0.5%ของGDP

5.มุ่งเน้นการเปิดพื้นที่ทางสังคมของกลุ่ม LGBTQ ในการแสดงออก ร้องเรียนและมีส่วนร่วมในการออกแบบวิถีชีวิตตามอัตลักษณ์ของตน

6. ร่วมผลักดันการดูแลป้องกันการคุกคามทางเพศทั้งออนไลน์ ออฟไลน์ การป้องกันการบูลลี่ การเหยียดเพศทั้งเชิงปัจเจกและความรุนแรงเชิงโครงสร้าง &nbsp;ผ่านกลไกคณะกรรมการส่งเสริมความเสมอภาคระหว่างเพศ

7.ผลักดันให้มีกฎหมายรองรับกรณีผู้ที่แปลงเพศ transgender ถูกข่มขืนแล้วต้องได้รับการคุ้มครองเช่นเดียวกันกับชายหญิง

8.กรณีการตั้งครรภ์ไม่พร้อมจะมีสวัสดิการในการดูแลช่วยเหลือผู้ที่ตั้งครรภ์ไม่พร้อมกับผู้มีความหลากหลายทางเพศเช่นเดียวกับชายหญิงตรง

9.ส่งเสริมความรู้ในการมีเพศสัมพันธ์ของผู้มีความหลากหลายทางเพศอย่างปลอดภัยและมีคุณภาพ มีสวัสดิการในเรื่องถุงยางอนามัย &nbsp;ห่วงอนามัย ผ้าอนามัย การฉีดวัคซีนป้องกันไวรัส hpv ป้องกันมะเร็งปากมดลูก การทำหมันและการยุติการตั้งครรภ์ฟรี

10.กรณีการจัดพื้นที่ห้องน้ำสาธารณะและห้องน้ำในสถานประกอบการควรคำนึงถึงความปลอดภัยของเพศตรงชายหญิงในการเข้าร่วมกับผู้มีความหลากหลายทางเพศด้วย

11.การจัดหลักสูตรการศึกษาเพื่อให้เกิดความเข้าใจในความลื่นไหลทางเพศทั้งสิทธิในการจัดตั้งครอบครัวการรับรองอัตลักษณ์ทางเพศ และการรับรองสิทธิของบุคคลตามบทบาทสถานะของครอบครัวตามหลักการของ SOGIESC

12.ส่งเสริมการสื่อสารในศัพท์บัญญัติที่สอดคล้องกับหลักการสิทธิมนุษยชนในปริมณฑลการสื่อสารสาธารณะ สื่อโซเชียลมีเดีย โดยไม่ด้อยค่า ดูหมิ่น เช่นยกเลิกคำว่า สาวสอง สาวเสียบ เป็นต้น

13.ส่งเสริมกองทุนให้กับผู้ประกอบการสื่อทุกรูปแบบ เพื่อช่วยเหลือ เผยแพร่และเป็นกระบอกเสียงให้สังคมสถานการณ์ และ ประเด็นเกี่ยวกับ LGBTQ ในประเทศไทยอย่างตรงไปตรง

นโยบายด้านความหลากหลายทางเพศ LGBTQ ของพรรคชาติไทยพัฒนา

คุ้มครองสิทธิ ของผู้มีความหลากหลายทางเพศและการพัฒนาตน ให้สามารถดํารงชีวิตอยู่ในสังคมได้อย่างภาคภูมิ รวมทั้งจะสนับสนุนให้ผู้มีความหลากหลายทางเพศสามารถเข้าถึงแหล่งงานและบริการสวัสดิการสาธารณะอย่างเป็นธรรม

ปรับปรุงกฎหมายที่เป็นประโยชน์ให้มีประสิทธิภาพ และทันสมัยในการคุ้มครองสวัสดิภาพของผู้มีความหลากหลายทางเพศ ปรับเปลี่ยนทัศนคติ Mindset ของคนในสังคมให้ยอมรับในสิ่งที่เขาเป็น จึงจะทำให้ความรักเกิดได้เต็มที่โดยไม่มีเงื่อนไข ไม่ว่าคนๆ นั้น จะเป็น ผู้หญิง ผู้ชาย หรือผู้มีความหลากหลายทางเพศก็ตาม ประกอบด้วย 4ส คือ

1. ส่งเสริมกฎหมายให้ทันสมัยกับการเปลี่ยนแปลงเพื่อความเท่าเทียมทางเพศ
 2. เสริมสร้างการยอมรับความเท่าเทียมระหว่างเพศ
 3. สนับสนุนพลังของผู้มีความหลากหลายทางเพศเพื่อสร้างชาติไทยพัฒนาไปด้วยกัน
 4. เมื่อสามารถทำ 3ส ข้างต้นได้ดีแล้วก็จะเกิด 4ส คือ &ldquo;เสริมสร้างสังคมสันติสุข&rdquo; ในท้ายที่สุด

นโยบายด้านความหลากหลายทางเพศ LGBTQ ของพรรคไทยสร้างไทย

1.สมรสเท่าเทียม แก้ไขปพพ. 1448 ปลดล็อกสมรสเพศเดียวกัน พร้อมเสนอร่างทันทีภายใน 60 วัน

2.รับรองอัตลักษณ์ทางเพศ จัดทำร่างพระราชบัญญัติที่คุ้มครองการรับรองอัตลักษณ์ทางเพศของบุคคล อาทิ บุคคลข้ามเพศ บุคคลอินเตอร์เซ็ก และบุคคล non-binary ทั้งสร้างความเข้าใจให้สังคมเรื่องสิทธิที่จะได้รับจากการคุ้มครองการรับรองอัตลักษณ์ทางเพศ

4.พรบ.ขจัดการเลือกปฏิบัติต่อบุคคล ทุกคนมีสิทธิที่จะได้รับความคุ้มครองเท่าเทียมกัน ไม่ให้เกิดการเลือกปฏิบัติในสังคม ไม่ว่าจากภาครัฐ หรือเอกชน ทำให้สามารถเข้าถึงโอกาส การทำงานได้มากขึ้น

5.สวัสดิการข้ามเพศ สนับสนุนสวัสดิการด้านฮอร์โมน เพิ่มวันลาและสิทธิการผ่าตัดข้ามเพศ เพื่อส่งเสริมสุขภาวะทางเพศ ชู 30 บาทพลัส อยู่ส่วนไหนในประเทศก็พบแพทย์ออนไลน์ได้&nbsp;

6.ปรับหลักสูตรการศึกษาให้เป็น Gender inclusive เด็กและเยาวชนเข้าถึงการศึกษาเรื่องเพศที่สนับสนุนความเท่าเทียม และเสริมความรู้เกี่ยวกับเรื่องเพศที่ถูกต้อง สร้างความเข้าใจในครอบครัว ลดความรุนแรงที่จะเกิดขึ้นกับ LGBT ในครอบครัว รวมถึงการจัดทำนโยบายภาครัฐให้เข้าหลักการ Gender responsive budgeting

นโยบายด้านความหลากหลายทางเพศ LGBTQ ของพรรคชาติพัฒนากล้า

ปรับกฎหมายให้สมรสได้ และสร้างสภาพแวดล้อมที่เอื้อต่อการรองรับกำลังซื้อใหญ่จากทั่วโลก ต่อยอดสู่โอกาสทางเศรษฐกิจของคนไทยทุกคน ด้วยการโหมกระแสลงทุน เพื่อสร้างส่วนแบ่งรายได้จากกลุ่ม LGBTQ+ จากมูลค่าทางเศรษฐกิจรวมทั้งโลก 150 ล้านล้านบาท เป้าหมาย 5% ดึงดูดกลุ่มเป้าหมายเข้าประเทศไทย


 &nbsp;

            <img data-src="image/thansettakij-562937/coverpage.jpg" src="image/thansettakij-562937/coverpage.jpg" ><br>
            <img data-src="image/thansettakij-562937/img-1.jpg" src="image/thansettakij-562937/img-1.jpg" width="400"><br>


            <img data-src="https://medias.thansettakij.com/uploads/images/md/2023/04/Sa5P75mZGCdomHCmUeBp.webp" src="https://medias.thansettakij.com/uploads/images/md/2023/04/Sa5P75mZGCdomHCmUeBp.webp" ><br>
            <img data-src="https://medias.thansettakij.com/uploads/images/contents/w1024/2023/04/Ur2wqOiDARw6kmSJ5Hd7.webp" src="https://medias.thansettakij.com/uploads/images/contents/w1024/2023/04/Ur2wqOiDARw6kmSJ5Hd7.webp" width="400"><br>

https://www.thansettakij.com/thailand-elections/election-analysis/562937